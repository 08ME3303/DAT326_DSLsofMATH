



Kursnämndsmöte: Protokoll
Kursnamn:
Domain specific languages of mathematics
Kursägande program:
Datateknik
Kurskod:
DAT326
Läsår:
Läsperiod:
2017/2018
LP3
Kursgivande institution:
Data- och informationsteknik

Mötesdeltagare:
Anna-Maria Unterberger (Student-rep)
Marcus Ingvarsson (Student-rep)
Roger Johansson (PA)
Felix Hulthén (DNS)
Patrik Jansson (Examinator)




Datum:


2018-04-09

Sammanfattning
Överlag var studenterna positivt inställda till kursen. Det fanns kommentarer om att upplägget på demo-passen kunde ändras, vilket är något som kommer att ses över.
Årets resultat var mycket bra - 89% klarade tentan.


Förkunskaper och lärandemål
Det var lite svårt för de som inte läst Haskell innan, men de fick information i förväg om var de kan hitta information om detta. I övrigt tyckte man att de hade rätt förkunskaper. Förståelsen för lärandemålen var inga problem.


Lärande, examination och kursadministration
En kommentar från examinatorn var att det inte var många som kom på övningspassen, vilket kan vara en faktor till att några kan ha fått problem. Under övningspassen kunde materialet ibland anses vara för svårt. Studenterna är positivt inställda till dessa pass, men skulle vilja få en tydligare introduktion till problemlösningsmetoden innan de svårare uppgifterna kommer.
Eventuellt överväger examinatorn att schemalägga pass för enbart frågor och svar på laborationer. Studenterna är positivt inställda till innehållet i kursen, labbar och tentamen. Studentrepresentanterna anser att användandet av Git för att sprida kursmaterial fungerade bra.

Arbetsklimat
Studentrepresentanterna och de som fyllde i enkäten tycker att kursens belastning fungerade. Studenterna tyckte att kommunikationen med lärare fungerade, de fick mycket stöd och extra pass kunde läggas in om det behövdes.
Studentrepresanterna ansåg att gruppstorlekar fungerade, det gav bra möjlighet för att diskutera materialet.

Att bevara till nästa kurstillfälle
Innehållet i kursen var bra och bör behållas. Även gästföreläsningarna var uppskattade.

Föreslagna förändringar
Det kom kommenterar om att innehållet på demo-passen var svårt att ta in. En ändring är att ändra ordningen inom övningspassen till att först göra ett arbetspass och sedan ett demo-pass, så att läraren kan få en uppfattning studenternas nivå under första timmen.
Det skall tryckas mer på att studenter skall genomföra övningsuppgifterna, så att de får ett bättre underlag för laborationerna och tentamen.
